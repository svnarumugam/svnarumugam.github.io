---
layout: post
title:  "அன்னையர் தினம்"
categories: jekyll update
---

திருநெல்வேலி மாவட்டத்தில் பெரும்பாலான தாய்மார்கள் பீடி சுற்றுதலை தொழிலாக செய்வர் . பீடி இலை , அதில் உள் வைக்கப்படும் தூள்,
மற்றும் நூல் இவற்றை வாங்கிவந்து வீட்டில் வைத்து பீடி தயார் செய்து ஒரு கட்டுக்கு இத்தனை பீடி என்று கட்டி அதைக்  கடையில் கொண்டு தருவர். அவற்றை சரி பார்த்து தரமான கட்டுக்களை எடுத்துக்கொண்டு அதற்கேற்ப வார இறுதியில் அவர்களுக்கு ஊதியம் வழங்கப்படும் . அந்த பல தாய்மார்களில்  என் அம்மாவும் ஒருவர் . காலை முதல் மாலை வரைக்கும் உட்கார்ந்து செய்ய்யக்கூடிய வேலை இது. இந்த சம்பளம் காய்கறி , பால் செலவுக்காவது உதவுமே என்று என் அம்மா சொல்வதைக்  கேள்விப்பட்டிருக்கிறேன். பள்ளியில் பீடிதொழில் புரிவோரின் குழந்தைகளுக்கு வருடத்திற்கு ஒரு முறை உதவித்தொகை அளிக்கப்படும் . எனக்கு நினைவு தெரிந்து அந்த உதவித்தொகை புத்தகம் , நோட்டு புத்தகங்கள் , சீருடை வாங்க பயன்படுத்துவோம். எனது 5ம் வகுப்பிலிருந்து கல்லூரி 4ம் ஆண்டுவரை எனக்கு  இந்த உதவித் தொகை கிடைத்தது.  "நமக்கு வேற எந்த scholarship க்கும் வழி இல்ல. அதனால நீ படிச்சு முடிக்கும் வரைக்குமாச்சு நான் வேலை செய்யணும்" என்று என் அம்மா 20+ வருடங்கள் பீடி சுற்றினாங்க.

இது போல எத்தனையோ தாய்மார்கள் தனது பிள்ளைகளுக்காக கடினமாக உழைத்துக்கொண்டு இருக்கின்றனர் அவர்களின் உடல் நலம் அல்லது சந்தோஷம் பார்க்காமல். அவர்கள் செய்த பல தியாகங்களில்  உழைத்து உழைத்து ஓடாய் தேய்ந்ததும்  ஒன்று. இன்று அன்னையர் தினம். என் அன்னையின் தியாகத்தை நினைக்காமல் தூங்க முடியுமா? 
